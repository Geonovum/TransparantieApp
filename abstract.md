De TransparantieApp heeft als doel om inzichtelijk te maken hoe de data van de burger/bedrijf verwerkt wordt door de overheid, bijvoorbeeld bij totstandkoming van besluiten. Als de overheid een besluit maakt, dan gebruikt het daarbij de gegevens van de burger/bedrijf in combinatie met andere bronnen en past er een bewerking op toe (algoritme) om tot een resultaat te komen. Al deze stappen zijn verwerkingen van gegevens. Deze verwerkingen worden bijgehouden (gelogd) als de overheidsorganisatie de standaard Logboek Dataverwerkingen adopteert. De TransparantieApp is bedoeld om de logs die met de standaard zijn gemaakt, weer te geven. En om standaard uit te breiden met “regels” voor het lezen van logging.